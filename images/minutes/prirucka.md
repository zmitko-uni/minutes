# Minutes — příručka pro uživatele

Minutes rozšiřuje Signal Desktop o **nahrávání hovorů**, **přepisy**, **AI shrnutí chatů** a **záložky** na důležité zprávy.

Vaše data (nahrávky, exporty, modely) zůstávají **primárně u vás na disku**. Cloud AI je volitelné — používáte vlastní API klíč, nebo můžete shrnovat **lokálně** bez internetu.

---

## Za 5 minut — rychlý start

### 1. Zapněte AI shrnutí (volitelné, ale doporučené)

1. Otevřete **Menu → Minutes → Nastavení AI**
2. Zapněte **Povolit AI shrnutí**
3. Nastavte v tomto pořadí:
   - **Jazyk shrnutí** — nechte `cs` pro češtinu
   - **Poskytovatel** — vyberte, kdo bude tvořit shrnutí
   - Podle poskytovatele doplňte **model** a **API klíč**, nebo u lokálního Gemma **stáhněte model**
4. Klikněte **Otestovat aktivního**, pak **Uložit**

### 2. Sumarizujte chat

- **Ctrl+Shift+U** — shrnutí otevřeného chatu
- Nebo pravý klik na zprávu → **Minutes: Sumarizovat odtud**
- Nebo menu chatu → **Sumarizovat poslední 1 / 8 / 24 hodin**

Výsledek najdete ve složce sumarizací (menu **Otevřít sumarizace chatů**). Zelená lišta nabídne odeslání do chatu nebo sobě.

### 3. Nahrajte a přepište hovor

1. Během hovoru stiskněte **Record** (vedle mute)
2. Po skončení se nahrávka uloží automaticky
3. V **Nastavení Přepisů (Minutes)** jednorázově stáhněte Whisper model **Large v3 Turbo** (doporučeno)
4. Přepis a shrnutí najdete v **Přepisy (Minutes)**

---

## Nastavení AI — podrobný návod

Dialog **Minutes → Nastavení AI** je uspořádaný shora dolů:

| Pořadí | Co nastavíte | Popis |
|--------|--------------|-------|
| 1 | Povolit AI shrnutí | Zapne/vypne AI u chatů a hovorů |
| 2 | Opravit přepis hovoru | Po Whisperu opraví zjevné chyby v textu |
| 3 | **Jazyk shrnutí** | `cs` = čeština, `en` = angličtina |
| 4 | **Poskytovatel** | Kdo shrnutí vytvoří |
| 5 | Model + klíč / stažení | Zobrazí se podle zvoleného poskytovatele |

### Cloud poskytovatel (OpenAI, Gemini, Claude, Perplexity)

1. Zvolte poskytovatele
2. Vyberte **model** (levnější modely jsou v seznamu první)
3. Vložte **API klíč** — odkaz „kde klíč získat“ je přímo pod polem
4. **Otestovat aktivního** → **Uložit**

Klíče u ostatních poskytovatelů zůstávají uložené. Chcete-li později přepnout na Gemini, stačí změnit poskytovatele a doplnit jeho klíč.

| Poskytovatel | Kde získat klíč | Levný model pro start |
|--------------|-----------------|------------------------|
| OpenAI (ChatGPT) | [platform.openai.com/api-keys](https://platform.openai.com/api-keys) | `gpt-4o-mini` |
| Google Gemini | [aistudio.google.com/apikey](https://aistudio.google.com/apikey) | `gemini-3.1-flash-lite` |
| Anthropic (Claude) | [console.anthropic.com](https://console.anthropic.com/settings/keys) | `claude-3-5-haiku-latest` |
| Perplexity | [perplexity.ai → API](https://www.perplexity.ai/settings/api) | `sonar` |

> **Poznámka:** Předplatné ChatGPT Plus, Claude Pro nebo Cursor **není** totéž co API klíč. Minutes potřebuje pay-as-you-go API účet u poskytovatele.

### Lokální LLM (Gemma) — bez API klíče

1. Zvolte poskytovatele **Lokální LLM (Gemma)**
2. Vyberte model ke stažení:

| Model | RAM | Velikost | Kdy použít |
|-------|-----|----------|------------|
| **Gemma 3 4B** | od 8 GB | cca 2,5 GB | Slabší PC, rychlejší shrnutí |
| **Gemma 3 12B** | od 12 GB | cca 7,5 GB | Kompromis kvalita/rychlost |
| **Gemma 4 12B** *(doporučeno)* | od 16 GB | cca 7 GB | Nejlepší kvalita, včetně češtiny |

3. Klikněte **Stáhnout a aktivovat** (během stahování lze **Zrušit stahování**)
4. **Uložit** nastavení

Shrnutí proběhne **jen na vašem počítači** — nic se neposílá do cloudu. První shrnutí může trvat déle (načtení modelu do paměti).

---

## Sumarizace konverzací

### Co dostanete

- Soubor **Markdown** (`.md`) s přepisem zpráv
- Volitelně sekci **AI Summary** (pokud je AI zapnuté a nastavené)
- Metadata v `.json` souboru

### Jak spustit

| Situace | Jak na to |
|---------|-----------|
| Celý otevřený chat | **Ctrl+Shift+U** nebo menu Minutes |
| Od konkrétní zprávy | Pravý klik → **Minutes: Sumarizovat odtud** |
| Poslední 1 / 8 / 24 h | Menu **⋯** v hlavičce chatu → Minutes |
| Chat v levém panelu | Pravý klik na konverzaci → sumarizace |

### Kam se ukládá

`%APPDATA%\Minutes\minutes\summaries\`

Po dokončení se zobrazí zelená lišta — můžete **odeslat do chatu**, **poslat sobě** nebo **otevřít soubor**.

### Bez AI klíče

Export proběhne vždy — uloží se přepis zpráv. Lišta upozorní, že AI shrnutí chybí nebo je vypnuté.

---

## Nahrávání a přepis hovorů

### Nahrávání během hovoru

V obrazovce hovoru (vedle mute):

- **Record** — začne nahrávání (funguje i bez Whisperu — uloží se MP3)
- **Pause / Resume** — pozastaví / obnoví nahrávku i log řečníků
- **Stop** — ukončí a uloží

Po **skončení hovoru** se aktivní nahrávka uloží automaticky.

Minutes zaznamenává, **kdo mluvil** (podle aktivity mikrofonu ve skupině i u vás). To pomáhá u přepisu a shrnutí přiřadit věty správným lidem.

### Přepis (Whisper)

1. **Menu → Minutes → Nastavení Přepisů (Minutes)**
2. Stáhněte model **Large v3 Turbo** *(doporučeno)* — u češtiny nejlepší poměr přesnosti a rychlosti, zejména s GPU
3. Zkontrolujte řádek **Akcelerace přepisu** — měl by ukázat `GPU — …` (ne CPU), pokud máte zapnuté GPU v nastavení
4. Po nahrání hovoru se přepis spustí sám (fronta v **Přepisy (Minutes)**)

**Tip:** Model **Medium** je menší alternativa pro slabší PC bez grafiky. **Small** je rychlejší, ale u češtiny často dělá chyby. **Large v3** je nejpřesnější, ale nejpomalejší.

Přepis probíhá **lokálně** — audio se do cloudu neposílá. Do cloudu jde až text, pokud zapnete **AI shrnutí** nebo **AI korekci přepisu**.

### AI shrnutí hovoru

Stejné nastavení jako u chatů (**Nastavení AI**). Shrnutí vznikne nad hotovým přepisem a může obsahovat jména řečníků.

### Kam se ukládá

`%APPDATA%\Minutes\minutes\recordings\`

Soubory: `.mp3`, `.json` (metadata), `.transcript.md`, volitelně `.summary.md`.

### Právní upozornění

Zákony o nahrávání se liší. **Informujte účastníky** a získejte souhlas tam, kde je to potřeba.

---

## Záložky

Uloží odkaz na důležitou zprávu pro rychlý návrat.

1. **Přidat** — pravý klik na zprávu → **Minutes: Přidat do záložek**
2. **Seznam** — **Ctrl+Shift+B** nebo menu Minutes → Záložky
3. Klik na položku → skok do chatu na danou zprávu
4. **Odebrat** — v dialogu Záložky u konkrétní položky

---

## Menu Minutes — přehled

| Položka | Co dělá |
|---------|---------|
| Sumarizovat aktuální chat | Shrnutí otevřeného chatu (Ctrl+Shift+U) |
| Záložky | Seznam záložek (Ctrl+Shift+B) |
| Přepisy (Minutes) | Fronta přepisů, historie nahrávek (Ctrl+Shift+M) |
| Nastavení AI | Jazyk, poskytovatel, model, API klíč / lokální Gemma |
| Nastavení Přepisů (Minutes) | Stažení Whisper modelu |
| Příručka | Tato nápověda |
| O Minutes | Úvodní obrazovka s přehledem funkcí |
| Otevřít nahrávky hovorů | Složka s MP3 |
| Otevřít sumarizace chatů | Složka s exporty chatů |
| Zobrazit log | Diagnostika (jen z menu) |

---

## Klávesové zkratky

| Zkratka | Akce |
|---------|------|
| Ctrl+Shift+M | Otevřít Přepisy (Minutes) |
| Ctrl+Shift+U | Sumarizovat aktuální chat |
| Ctrl+Shift+B | Záložky |

---

## Kde jsou data

| Typ | Cesta |
|-----|--------|
| Nahrávky hovorů | `%APPDATA%\Minutes\minutes\recordings\` |
| Sumáře chatů | `%APPDATA%\Minutes\minutes\summaries\` |
| AI nastavení | `%APPDATA%\Minutes\minutes\ai-settings.json` |
| Modely Whisper | `%APPDATA%\Minutes\minutes\models\` |
| Lokální LLM (Gemma) | `%APPDATA%\Minutes\minutes\models\llm\` |
| Záložky | `%APPDATA%\Minutes\minutes\` |

Při odinstalaci se data **standardně nemazou**.

---

## Aktualizace aplikace

Minutes **automaticky kontroluje nové verze** cca 8 sekund po startu (jen u nainstalované `.exe` verze, ne ve vývoji).

### Co uvidíte

1. **Horní lišta** (banner):
   - *Je dostupná nová verze …* — nová verze na GitHubu, tlačítko **Stáhnout**
   - *Stahuji Minutes …* — probíhá stahování po kliknutí na Stáhnout
   - *Minutes X je stažen. Restartovat a nainstalovat?* — připraveno k instalaci

2. **Domovská obrazovka dole** — stav verze, **Stáhnout** / **Restartovat a nainstalovat**, Release notes

### Jak aktualizovat

| Situace | Co dělat |
|---------|----------|
| Je nová verze | Klikněte **Stáhnout** (banner nebo dole na domovské stránce) |
| Stažení právě běží | Počkejte — dokončí se samo |
| Verze je stažena | **Restartovat a nainstalovat** v banneru nebo dole na domovské stránce |
| Chcete odložit | **Později** — banner se skryje do restartu aplikace |

Instalátor se stáhne do `%APPDATA%\Minutes\minutes\updates\` a spustí se po kliknutí na instalaci. Minutes se zavře a průvodce dokončíte ručně (SmartScreen u unsigned buildu: *Více informací* → *Přesto spustit*).

Auto-update Signalu zůstává vypnuté — Minutes používá vlastní kontrolu přes [GitHub Releases](https://github.com/zmitko-uni/minutes/releases).

### Minutes Beta (testovací build)

Pro testování oprav před vydáním do prod existuje **Minutes Beta** — jde nainstalovat **vedle** běžných Minutes:

| | Minutes (prod) | Minutes Beta |
|---|----------------|--------------|
| Zástupce | Minutes | Minutes Beta |
| Data | `%APPDATA%\Minutes` | `%APPDATA%\Minutes-Beta` |
| Release | [Latest](https://github.com/zmitko-uni/minutes/releases/latest) | pre-release na GitHubu |

Beta stahuje aktualizace jen z beta kanálu — **neporovnává** verzi s prod a neprepíše prod instalaci.

---

## Řešení problémů

### AI shrnutí nefunguje

- Otevřete **Nastavení AI** → **Otestovat aktivního**
- U cloudu: zkontrolujte API klíč, kredit u poskytovatele a internet
- U lokálního Gemma: stáhněte a aktivujte model (**Stáhnout a aktivovat**)
- Ujistěte se, že je zapnuté **Povolit AI shrnutí**

### Shrnutí je v angličtině místo češtiny

- V **Nastavení AI** nastavte **Jazyk shrnutí** na `cs` a uložte
- U lokálního Gemma zkuste větší model (Gemma 4 12B)

### Chyba „No sequences left“ (lokální model)

- Restartujte aplikaci a zkuste znovu — jde o dočasný stav načteného modelu

### Přepis hovoru nejde

- Dokončete instalaci Whisperu v **Nastavení Přepisů (Minutes)**
- Sledujte frontu v **Přepisy (Minutes)**

### Nahrávání nejde

- Ověřte oprávnění k mikrofonu a že jste v aktivním hovoru

### Log pro podporu

**Menu → Minutes → Zobrazit log**

---

## Soukromí a AI

Při **cloud AI** se text chatu nebo přepisu odesílá na servery zvoleného poskytovatele. Náklady hradíte vy podle ceníku poskytovatele.

Při **lokálním Gemma** a **Whisper přepisu** zůstává audio i text zpracování na vašem počítači.

**Nepoužívejte AI sumarizaci** pro důvěrný obsah bez souhlasu účastníků.

---

## Verze a autor

Minutes je fork Signal Desktop (AGPL-3.0-only).

**Autor:** Ing. Martin Zmítko, Ph.D. — na Signalu `@martinzmitko.01`

*Poslední aktualizace příručky: 2026-07-12*
